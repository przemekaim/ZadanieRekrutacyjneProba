Przygotowanie kompletnego rozwiązania powinno zająć około dwóch godzin. Dostarczone rozwiązanie powinno mieć jakość, którego możemy się spodziewać w trakcie normalnej pracy. Używanie narzędzi do budowania jest mile widziane, nie jest to wymóg konieczny. Dostarczenie testów jednostkowych także nie jest wymagane, jednak jest mile widziane i będzie wzięte pod uwagę podczas oceniania zadania. Rozwiązanie powinno zawierać także instrukcję jak uruchomić zadanie z linii poleceń. Rozwiązanie może założyć, że dane wejściowe są w poprawnym formacie. W przypadku niejasnych wymagań przyjęte założenia powinny być dostarczone razem z rozwiązaniem. Dopuszczalne jest użycie zewnętrznych bibliotek. Należy je dołączyć do dostarczonego rozwiązania. Jakość dostarczonego kodu jest równie istotna jak dostarczenie działającego rozwiązania.

Napisz program, który zwróci wynik otrzymany na podstawie zestawu instrukcji. Instrukcje składają się ze słowa kluczowego i liczby oddzielonych spacją. Instrukcje oddzielone są znakiem nowej linii. Zestaw instrukcji pobierany jest z pliku, a wynik obliczeń powinien być wypisany na ekranie. Plik może zawierać dowolną liczbę instrukcji. Instrukcje mogą być dowolną operacją przyjmującą dwa argumenty (np. add, subtract, multiply, divide itp.). Instrukcje powinny być interpretowane w kolejności wprowadzenia (kolejność operacji w matematyce powinna być ignorowana). Ostatnią instrukcją powinna być apply i liczba. Na przykład apply 3. Ta liczba powinna być użyta w trakcie tworzenia instancji kalkulatora. Następnie kalkulator powinien wykonać po kolei wszystkie wcześniej podane operacje.


wejście:
add 2
multiply 3
apply 10
wyjście: 36
wyjaśnienie: ((10 + 2) * 3) = 36


wejście:
apply 1
wyjście: 1